[news]
    [news.one]
        PostedUser = "စိုက်ပျိုးရေး ဗဟုသုတ"
        PostedDate = "အောက်တိုဘာ ၁၃၊ ၂၀၁၉"
        Title = "မြန်မာနိုင်ငံကော်ဖီစိုက်ပျိုးထုတ်လုပ်မှု"
        Body = "ကော်ဖီစိုက်ပျိုးရေးလုပ်ငန်းသည် မြန်မာနိုင်ငံတောင်ပိုင်းတနင်္သာရီဒေသသို့ ၁၈၈၅ ခုနှစ်တွင် ခရစ်ယာန် မစ်ရှင်အဖွဲ့မှစတင် တင်သွင်းခဲ့ကြောင်း ” Director of   Agriculture Burma Office Research in 1940” စာအုပ်တွင်တွေ့ရှိရပါသည်။ တနင်္သာရီတိုင်း၊ မြိတ်နှင့်ထားဝယ်ခရိုင်များတွင် သစ်တောဌာနမှဦးစီး၍ စမ်းသပ် ကော်ဖီခြံနှစ်ခြံ တည်ထောင် ခဲ့ဘူးပါသည်။တစ်ချိန်တည်းတွင် ကရင်ပြည်နယ်နန်ချိုဒေသတွင်လည်း ကော်ဖီခြံတစ်ခြံ တည်ထောင်ခဲ့ဘူးပါသည်။\nထို့နောက်သံတောင်ဒေသနှင့်တောင်ငူဒေသရှိ ကရင်တိုင်းရင်းသားတို့သည် မိမိတို့၏ အိမ်ခြံဝင်းများတွင် ကော်ဖီကိုစိုက်ပျိုးလာကြသည်။ ယင်းဒေသတွင်အခြေစိုက်ထားသော ရိုမန်ကက်သလစ် သာသနာပြုအဖွဲ့များကလည်း ကော်ဖီစိုက်ပျိုးရန် စည်းရုံး လှုံ့ဆော် အားပေးမှုကြောင့် ကော်ဖီစိုက်ပျိုးသူများ တိုးတက်များပြားလာသဖြင့် တောင်ငူ ကော်ဖီ ဟုပင် ထင်ရှားလာခဲ့သည်။ ၄င်းဒေသများမှတဆင့် ရှမ်းပြည်တောင်ပိုင်း ကလော၊ အောင်ပန်း၊ ရွာငံ၊ ကချင် ပြည်နယ်မြစ်ကြီးနားနှင့် ပြင်ဦးလွင် ဒေသများသို့  ကော်ဖီ စိုက်ပျိုး ခြင်းများ ပြန့်နှံ့ခဲ့သည်။ ၁၉၃၀  ပြည့် နှစ်တွင်  ရိုမန်ကက်သလစ်သာသနာပြု  အဖွဲ့များသည်  အာရေဗီးကားကော်ဖီမျိုးများကို  ရှမ်းပြည် တောင်ပိုင်း၊ ရှမ်းပြည်မြောက်ပိုင်းနှင့်  ပြင်ဦးလွင် ဒေသများတွင် စတင် မိတ်ဆက်စိုက်ပျိုးစေခဲ့သည်။"
        PostImage = "https://cdn.pixabay.com/photo/2016/09/07/04/22/coffee-beans-1650788__340.jpg"
        PostedUserImg = "https://cdn.pixabay.com/photo/2016/06/09/18/14/wheat-1446262__340.jpg"

    [news.two]
        PostedUser = "လယ်ယာကဏ္ဍ"
        PostedDate = "အောက်တိုဘာ ၁၄၊ ၂၀၁၉"
        Title = "ဆီထွက်သီးနှံများ တွင် ကျရောက် တတ်သော အင်းဆက် ဖျက်ပိုးများ နှင့် ရောဂါများအား ကာကွယ် နှိမ်နင်းနည်း(မြေပဲရွက်ထွင်းပိုး)"
        Body = "လောက်ကောင်ငယ်များကို ကနဦးတွင် ရွက်မွှာများအတွင်း ထိုးဖောက်ဝင်ရောက်ပြီး အတွင်းသားတစ်ရှူးများကို စားပြီး အရွက်ပေါ်တွင် အညိုရောက် အကွက်များကို ဖြစ်စေသည်။ \nနောက်ပိုင်းအဆင့်များတွင် လောက်ကောင်များသည် ရွက်မွှာများကို အတူတစ်ကွ ပေါင်းဆက်လိုက်ပြီး ၎င်းတို့ကို စားသောက်ကာ အတွင်းပိုင်းတွင် ခေါက်လျက် နေထိုင်သည်။ \nဆိုးဝါးစွာကျရောက်သော မြေပဲခင်းကို အဝေးကကြည့်လျှင် မီးလောင်နေသကဲ့သို့ ဖြစ်နေသည်။"
        PostImage = "https://cdn.pixabay.com/photo/2015/05/29/09/51/ringelspinner-789125__340.jpg"
        PostedUserImg = "https://cdn.pixabay.com/photo/2016/01/20/10/32/tree-1151238__340.png"

    [news.nine]
        PostedUser = "ဆည်-ရေကဏ္ဍ"
        PostedDate = "အောက်တိုဘာ ၁၄၊ ၂၀၁၉"
        Title = "အဇင်းရေလှောင်တမံနှင့် ဆက်စပ်ရေအားအဆောက်အအုံများ ကြံ့ခိုင်ကောင်းမွန်လျက်ရှိ"
        Body = "အဇင်းရေလှောင်တမံသည် မွန်ပြည်နယ်၊ မုဒုံမြို့နယ်တွင်တည်ရှိပြီး သတ်မှတ်ကန်ရေပြည့် ရေလှောင်ပမာဏမှာ (၁၅၄၂၇) ဧကပေ ဖြစ်၍ လယ်ယာမြေနှင့် ဥယျာဉ်ခြံမြေ ဧက (၂၀၀၀) ကျော် အတွက် စိုက်ပျိုးရေနှင့် မုဒုံမြို့သောက်သုံးရေအတွက် ရေပေးဝေလျက်ရှိပါသည်။ (၁၀.၈.၂၀၁၉) ရက် နေ့တွင် သတ်မှတ်ကန်ရေပြည့်ပမာဏသို့ ကျော်လွန်ရောက်ရှိ၍ ရေပိုလွှဲမှ ရေ (၁.၀) ပေ စတင် ကျော်ကျခဲ့ပါသည်။ ယနေ့ (၁၃.၈.၂၀၁၉) ရက်နေ့ နံနက် (၆:၀၀) နာရီတွင် ရေပိုလွှဲမှ ရေ (၀.၃) ပေ ကျော်ကျစီးဆင်း လျက်ရှိပြီး နံနက် (၁၀:၃၀) အချိန်တွင် ရေပိုလွှဲမှ ရေ (၀.၂) ပေသာ ကျော်ကျ စီးဆင်းလျက်ရှိကာ တမံနှင့် ဆက်စပ်ရေအားအဆောက်အအုံများ ကြံ့ခိုင်ကောင်းမွန်ပါကြောင်း ဒေသနေ ပြည်သူများသို့ အသိပေးတင်ပြအပ်ပါသည်။"
        PostImage = "https://cdn.pixabay.com/photo/2015/09/08/01/21/dam-929406__340.jpg"
        PostedUserImg = "https://cdn.pixabay.com/photo/2016/02/01/14/39/watchtower-1173662__340.jpg"

    [news.eight]
        PostedUser = "စိုက်-မွေးသုတ"
        PostedDate = "အောက်တိုဘာ ၁၇၊ ၂၀၁၉"
        Title = "အော်ဂဲနစ်စိုက်ပျိုးရေးစနစ်ဆိုသည်မှာ"
        Body = "အော်ဂဲနစ်စိုက်ပျိုးရေးစနစ်ဆိုသည်မှာ မြေဆီလွှာ၊ ဂေဟစနစ်နှင့် လူသားများအပါအဝင် သက်ရှိများကို မထိခိုက်စေဘဲ ရေရှည်တည်တံ့စေသည့် ထုတ်လုပ်မှုစနစ်တစ်ခုဖြစ်သည်။ ဆိုးကျိုးများ ဖြစ်ပေါ်စေနိုင်သည့် သွင်းအားစုများကိုအသုံးမပြုခြင်း၊ သက်ရှိများနှင့် သဘာဝပတ်ဝန်းကျင်တို့ ဆက်စပ်မှုရှိခြင်း၊ မတူညီသည့် သက်ရှိဇီဝများ ယှဉ်တွဲနေထိုင်နိုင်ခြင်း၊ စိုက်ပျိုးထုတ်လုပ်ရာ ဒေသအခြေအနေနှင့် လိုက်လျောညီထွေမှုရှိခြင်း၊ စသည့်အချက်အလက်များ အပေါ်တွင် အဓိကထား၍ စိုက်ပျိုးထုတ်လုပ်သည်။"
        PostImage = "https://cdn.pixabay.com/photo/2015/09/09/17/38/basil-932079__340.jpg"
        PostedUserImg = "https://cdn.pixabay.com/photo/2018/11/12/22/29/cow-3811908__340.png"

    [news.seven]
        PostedUser = "ပရဆေးပင်"
        PostedDate = "အောက်တိုဘာ ၁၆၊ ၂၀၁၉"
        Title = "မြန်မာ့ဆေးဝါးပင်များ (ကနဖေါ့)"
        Body = " ရေစပ်ရွှံ့ညွန်များ၌ပေါက်သည့် ပင်ပျော့ပင်ငယ်မျိုးဖြစ်သည် အမြင့် ၁ – ၂ပေထိရှိ၏၊ တပင်လုံး ‌ပြောင်ချောနေသည်။ (သို့မဟုတ်) တခါတရံ အမွေးနုများ ဖုံးလွှမ်းနေသည်၊ ကိုင်ဖြာသည်၊ အဆစ်များမှ ဖေါ့ကဲ့သို့ ပေါ့ပါးသော အဖြူရောင်အမြစ်များ ဖြာထွက်သည်။ \nရွက်ဆိုင်အလှည့်ကျထွက်သည်။ အရွက်များသေးသွယ်ပြီး ငှက်တောင်ပုံရှိသည်၊ ၁ လက်မ မှ ၃ လက်မ ထိ ရှည်သည်၊ ရွက်ရင်း ကျဉ်းသွယ်သည်၊ ရွက်ညှာမဲ့၍ ရွက်နားညီသည်၊ (သို့မဟုတ်) သေးငယ်သော ခွေးသွားစိပ်များရှိသည်။ \n စိမ်းနုရောင်ရှိသည် ပွင့်ညှာမဲ့သည်၊ ထိပ်ထွက်ပန်းပွင့်ဖြစ်သည်၊ ပွင့်ချိန်မှ သီတင်းကျွတ်လမှ တပေါင်းလအထိ ဖြစ်သည်။ \nတစ်စေ့သီးဖြစ်သည်။ အလွန်အေးသော အရပ်ဒေသများမှ အပ မြန်မာနိုင်ငံအနှံအပြား ရေချိုပိုင်း ရေစပ်များတွင် ပေါက်ရောက်သည်။"
        PostImage = "https://cdn.pixabay.com/photo/2019/09/30/05/38/thailand-4514860__340.jpg"
        PostedUserImg = "https://cdn.pixabay.com/photo/2016/06/09/18/36/logo-1446293__340.png"

    [news.five]
        PostedUser = "မြန်မာဂျီအေပီ GAP"
        PostedDate = "အောက်တိုဘာ ၁၅၊ ၂၀၁၉"
        Title = "မြန်မာ-ဆန်စပါးဂျီအေပီ MYANMAR Rice GAP Guideline"
        Body = "မြန်မာ GAP သည် အစားအစာများ ဘေးအန္တရာယ်ကင်းရှင်းစေရန်၊ ထုတ်ကုန် အရည်အသွေး ကောင်းမွန်စေရန်၊ ပတ်ဝန်းကျင်ထိခိုက်မှု လျော့နည်းစေရန်နှင့် လုပ်သားများ၏ ကျန်းမာရေးနှင့် လူမှုဘဝ သာယာဝပြောရေးတို့ကို ထည့်သွင်းစဉ်းစားဆောင်ရွက်သော စိုက်ပျိုးရေးဆိုင်ရာ အလေ့အကျင့်ကောင်းများ ဖြစ်ပါသည်။  မြန်မာ GAP ဆောင်ရွက်နည်းစနစ်သည် သီးနှံများစိုက်ပျိုး ထုတ်လုပ်စဉ်၊ ရိတ်သိမ်းစဉ်နှင့် ရိတ်သိမ်းပြီးနောက် ကိုင်တွယ်ခြင်းလုပ်ငန်းများတွင် ဖြစ်ပေါ်လာနိုင် သော ထွက်ကုန်များ အန္တရာယ်ဖြစ်စေမှု လျော့နည်းနိုင်စေရန် ရည်ရွယ်ပါသည်။ \nမြန်မာ GAP ဆောင်ရွက်နည်းစနစ်များသည် တစ်ဦးချင်း(သို့) အဖွဲ့အစည်းများအနေနှင့် GAP နည်းစနစ်နှင့် လိုက်နာဆောင်ရွက်၍ စို်က်ပျိုးထုတ်လုပ်သော ထွက်ကုန်များ ဘေးအန္တရာယ် ကင်းရှင်းပြီး အရည်အသွေးကောင်းမွန်ကာ စီးပွားရေး တွက်ခြေကိုက်မည့် နည်းစနစ်များဖြစ်ပါသည်။ မြန်မာ GAP နည်းစနစ်ဖြင့် ထုတ်လုပ်လိုက်သောထုတ်ကုန်များ ဘေးအန္တရာယ် ကင်းရှင်းကြောင်း ပွင့်လင်းမြင်သာမှု ရှိစေရန် နောက်ကြောင်းပြန် စစ်ဆေးခံနိုင်ရမည်။ \nမြန်မာ GAP ဆောင်ရွက်နည်းစနစ်သည် ASEAN GAP၊ GlOBAL GAP တို့ကို အခြေခံပြီး သီးနှံ များဘေးအန္တရာယ်ကင်းစွာ ထုတ်လုပ်နိုင်၍ မြန်မာနိုင်ငံသာမက ၊ အာဆီယံဒေသများနှင့် နိုင်ငံတကာ သို့တင်ပို့ရောင်းချနိုင်စေရန် လိုက်နာဆောင်ရွက်ရမည့် နည်းစနစ်ကောင်းများ ဖြစ်ပါသည်။ သို့ပါ၍ မြန်မာနိုင်ငံတွင် စိုက်ပျိုးရေးဆိုင်ရာ အလေ့အကျင့်ကောင်းများ (မြန်မာ GAP) လိုက်နာဆောင်ရွက် ရမည့် နည်းလမ်းကောင်းများကို သတ်မှတ် ကောင်အထည်ဖော် ဆောင်ရွက်ရခြင်း ဖြစ်ပါသည်။"
        PostImage = ""
        PostedUserImg = "https://cdn.pixabay.com/photo/2017/06/15/08/14/guilin-2404447__340.jpg"

    [news.three]
        PostedUser = "ကြော်ငြာနှင့်နှိုးဆော်ချက်များ"
        PostedDate = "အောက်တိုဘာ ၁၄၊ ၂၀၁၉"
        Title = "အခြေခံရည်ညွှန်းစပါးစျေးနှုန်းထုတ်ပြန်ကြေညာချက်"
        Body = "တောင်သူလယ်သမား အခွင့်အရေးကာကွယ်ရေးနှင့် အကျိုးစီးပွား မြှင့်တင်ရေး ဥပဒေပါ ပြဌာန်းချက်များနှင့်အညီ စပါးသီးနှံ စိုက်ပျိုးထုတ် လုပ်သော တောင်သူ လယ်သမားများအတွက် သင့်တင့်မျှတသော စျေးကွက် နှင့် စျေးနှုန်း ဖြစ်ပေါ်စေရေး အတွက် စိုက်ပျိုးထုတ်လုပ်မည့် စပါးသီးနှံအတွက် အခြေခံရည်ညွှန်း စပါးစျေးနှုန်း ကို အောက်ပါအတိုင်း ထုတ်ပြန်ကြေညာလိုက်သည်။ \nအစိုဓာတ် (၁၄)ရာခိုင်နှုန်းရှိ၍ အဖျင်းအမှော်၊ ဖုန်၊ သဲ၊ ခဲ ကင်းစင်ပြီး အရည်အသွေး ဆိုင်ရာ သတ်မှတ်စံချိန် စံညွှန်းများနှင့် ကိုက်ညီသည့် တစ်တင်း (၄၆)ပေါင်ကိုက် စပါးတင်း (၁၀၀)၏ အခြေခံရည်ညွှန်းစျေးနှုန်းကို ကျပ်ငွေ (၅)သိန်း အဖြစ် သတ်မှတ်လိုက်သည်။ \nစျေးကွက်ပေါက်စျေးသည် အခြေခံရည်ညွှန်းစျေးနှုန်း အပေါ်တွင် ဖြစ်ပါက စျေးကွက်ပေါက်စျေးအတိုင်း ဝယ်ယူရန် နှင့် စျေးကွက်ပေါက်စျေးသည် အခြေခံ ရည်ညွှန်း စျေးနှုန်းအောက်တွင်ဖြစ်ပါက အခြေခံစျေးနှုန်းအတိုင်း ဝယ်ယူရမည် ဖြစ်ပါသည်။ ယခုသတ်မှတ်သော အခြေခံ ရည်ညွှန်းစျေးနှုန်း သည် ၂၀၁၉ ခုနှစ် မိုးစပါးနှင့် ၂၀၂၀ ခုနှစ် နွေစပါးတို့ အတွက် ရည်ရွယ်ဆောင်ရွက်ခြင်းဖြစ်ပါသည်။ \nအခြေခံရည်ညွှန်းစျေးနှုန်းဖြင့် ရောင်းချရန်အခက်အခဲရှိသော တောင်သူ လယ်သမား များ အနေဖြင့် မြန်မာနိုင်ငံဆန်စပါးအသင်းချုပ်၏ မြို့နယ်ကိုယ်စားလှယ်များ သို့ဖြစ်စေ၊ အသင်းချုပ်ရုံးချုပ် (ဖုန်း- ၀၁-၂၃၀၁၁၂၈၊ ၀၁-၂၃၀၁၁၂၉၊ ၀၁-၂၁၈၂၆၆) သို့ဖြစ်စေ ဆက်သွယ်နိုင်ပါကြောင်း ထုတ်ပြန်ကြေညာအပ်ပါသည်။"
        PostImage = ""
        PostedUserImg = "https://cdn.pixabay.com/photo/2018/06/21/00/44/music-background-3487693__340.jpg"

    [news.four]
        PostedUser = "နိုင်ငံတော်အဆင့်သတင်း"
        PostedDate = "အောက်တိုဘာ ၁၅၊ ၂၀၁၉"
        Title = "နိုင်ငံတော်၏ အတိုင်ပင်ခံ ပုဂ္ဂိုလ်   မြို့ကြီးရေလှောင်တမံသို့ ရောက်ရှိ"
        Body = "နိုင်ငံတော်၏ အတိုင်ပင်ခံ ပုဂ္ဂိုလ် သည်  မေလ ၁၇ ရက် နံနက် ၁၁ နာရီခွဲအချိန်တွင် မြို့ကြီးရေလှောင်တမံသို့ ရောက်ရှိရာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာအောင်သူ နှင့် တာဝန်ရှိသူများက ကြိုဆိုကြသည်။ \nယင်းနောက် နိုင်ငံတော်၏အတိုင်ပင်ခံပုဂ္ဂိုလ်နှင့်အဖွဲ့သည် စက်လှေဖြင့် တမံအတွင်း ရေသိုလှောင် ထားရှိမှုနှင့် ပတ်ဝန်းကျင် စိမ်းလန်းစိုပြည်ရေး ဆောင်ရွက်ထားရှိမှုကို လိုက်လံကြည့်ရှုသည်။ ထိုသို့ လိုက်လံကြည့်ရှုစဉ် ပြည်ထောင်စု ဝန်ကြီး ဒေါက်တာ အောင်သူနှင့် ညွှန်ကြားရေးမှူးချုပ် ဦးကျော်မြင့်လှိုင် တို့က မြို့ကြီး ရေလှောင်တမံဆိုင်ရာ အချက်အလက်များ၊ စိုက်ပျိုးရေ ဖြန့်ဝေပေးနေမှု စပ်လျဉ်း၍ ရှင်းလင်းတင်ပြကြသည်။ \nထို့နောက် နိုင်ငံတော်၏အတိုင်ပင်ခံပုဂ္ဂိုလ်သည် မော်တော်ယာဉ်များဖြင့် တမံပတ် လမ်းအတိုင်း တမံ တည်ဆောက်ထားမှု အခြေအနေနှင့် ရေယူ အဆောက်အဦအား လိုက်လံကြည့်ရှုရာ ပြည်ထောင် စုဝန်ကြီးနှင့် တာဝန်ရှိသူများက စိုက်ပျိုးရေပေးဝေနေမှု၊ ရေသိုလှောင် ထားရှိမှုနှင့် တမံအခြေ အနေတို့ကို ရှင်းလင်းတင်ပြကြသည်။"
        PostImage = "https://images.unsplash.com/photo-1491839588322-6152ae0cb6a7?ixlib=rb-1.2.1&ixid=eyJhcHBfaWQiOjEyMDd9&w=1000&q=80"
        PostedUserImg = "https://images.unsplash.com/photo-1490077476659-095159692ab5?ixlib=rb-1.2.1&ixid=eyJhcHBfaWQiOjEyMDd9&w=1000&q=80"

    [news.six]
        PostedUser = "သုတေသန"
        PostedDate = "အောက်တိုဘာ ၁၆၊ ၂၀၁၉"
        Title = "ISO 9001:2015 Quality Management System (QMS) လက်မှတ်ပေးအပ်"
        Body = "UK’s National Accreditation Body မှ စိုက်ပျိုးရေးသုတေသနဦးစီးဌာနသို့ ISO 9001:2015 Quality Management System (QMS) လက်မှတ်ပေးအပ်ပွဲ အခမ်းအနား ကို ဇူလိုင်လ (၁၇) ရက်နေ့၊ နံနက် ၉ နာရီ အချိန်က စိုက်ပျိုးရေးသုတေသနဦးစီးဌာန၊ နဝရတ်ခန်းမ၌ ကျင်းပ ပြုလုပ်ခဲ့သည်။ \nအခမ်းအနားသို့ စိုက်ပျိုးရေးသုတေသနဦးစီးဌာန ညွှန်ကြားရေးမှူးချုပ် ဒေါက်တာနိုင်ကြည်ဝင်း၊ ဒုတိယ ညွှန်ကြားရေးမှူးချုပ် ဒေါက်တာသန့်လွင်ဦး၊ ညွှန်ကြားရေးမှူးများ၊ ဌာနစုတာဝန်ခံများ၊ သုတေသနပညာရှင်များ၊ ရေဆင်းစိုက်ပျိုးရေးတက္ကသိုလ်မှ ပါမောက္ခချုပ် ဒေါက်တာနန်းဆိုင်ဟွမ်၊ Bureau veritas မှ ဦးဆောင်ညွှန်ကြားရေးမှူး ဦးမင်းထွဋ်၊ Myanmar Access International Co.,Ltd မှ ဦးဆောင်ညွှန်ကြားရေးမှူး ဒေါက်တာသန်းလွင်နှင့် ပုဂ္ဂလိက မျိုးစေ့ကုမ္ပဏီမှ တာဝန်ရှိသူများ၊ ဇေယျာသီရိမြို့နယ်တွင်းမှ ဒေသခံတောင်သူများ တက်ရောက်ကြသည်။"
        PostImage = "https://cdn.pixabay.com/photo/2013/07/12/19/19/iso-154533__340.png"
        PostedUserImg = "https://cdn.pixabay.com/photo/2017/11/16/09/27/science-2953855__340.png"

